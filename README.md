# Ohjelmoinnin perusteet TT00CD77 - palautusprojekti / af1916

### Testiraportti ja tehtäväpisteet

Lue tämä ohje huolellisesti ja kokonaan ennen kuin aloitat opintojakson tehtävien tekemisen.

Tämä on opiskelijakohtainen (yksityinen) palautusprojekti, joka toimii tehtäväratkaisujen palautus- ja testausympäristönä. [Testiraportti ja tehtäväpisteet](https://tt00cd77-exercises-af1916-c96cd0.pages.labranet.jamk.fi) päivittyvät automaattisesti jokaisen päivityksen (_push_) yhteydessä. Huomaa, että testiraportin luonti ja tehtäväpisteiden päivitys voi kestää useita minuutteja.

Ohjeita projektin käyttöönottoon omalle koneelle (`git clone`) ja päivitysten tekemiseen (`git add`, `git commit`, `git push`) löytyy videomuodossa oman kurssitoteutuksesi Moodle-työtilasta sekä [kurssimateriaalista](https://tt00cd77-python.pages.labranet.jamk.fi/material/materiaali/materiaali04/).

Erillisen harjoitustehtäväpäiväkirjan pitäminen tai pisteiden manuaalinen laskeminen ei ole enää tarpeen, tehtäväkohtaiset pisteet kirjautuvat automaattisesti testien läpimenon yhteydessä.

[Testiraportista](https://tt00cd77-exercises-af1916-c96cd0.pages.labranet.jamk.fi) voit nyt tarkastella lisätietoja osittain suoritettujen tehtävien testien virheilmoituksista. Testiraportin oikeassa yläkulmassa näkyy yhteenveto tehtävien kokonaispistemäärästä. Jos tehtäväratkaisun kaikki testit menevät läpi onnistuneesti, tehtävän edessä näkyy vihreä ✅ -merkintä ja tehtävän perässä 2p. 

Jos jokin tehtävän testi epäonnistuu, näkyy tehtävän edessä punainen puhekupla, pistemäärän ollessa 0p. Ohitettujen (skipped, tiedostoa tai funktiota ei löydy) testien yhteydessä puhekuplan väri on harmaa. Voit tarkastella yksittäisen tehtävän testituloksia klikkaamalla tehtävän nimeä. Tulokset avautuvat sellaisten tehtävien kohdalta, joissa on skipattuja tai epäonnistuneita testejä.

**HUOM! Älä forkkaa projektia omalle käyttäjällesi**, [testiraportti ja tehtäväpisteet](https://tt00cd77-exercises-af1916-c96cd0.pages.labranet.jamk.fi) päivittyvät ainoastaan tästä automaattisesti luodusta projektista!
